---
title: Lamium purpureum
common_title: Red dead-nettle
summary: Il Lamium purpureum, o falsa ortica purpurea o ortica morta, è una piccola pianta erbacea annuale appartenente alla famiglia delle Lamiaceae.
hero: /content/plants/hero-lamium-purpureum.jpg
date: 2021-06-15
draft: false
toxic: true
protected: true
---
### Lamium-purpureum
Red dead-nettle

### Descrizione
Il Lamium purpureum, o falsa ortica purpurea o ortica morta, è una piccola pianta erbacea annuale appartenente alla famiglia delle Lamiaceae.
Uno dei primi studiosi dell'antichità ad usare il nome generico di questo fiore è stato Plinio, scrittore e naturalista latino, il quale ci indica che questo termine discenderebbe da un vocabolo greco ”laimos” il cui significato è “fauci, gola”. Ma potrebbe discendere anche da altre parole greche: ”lamos” (larga cavità), oppure dal nome di una regina libica ”Làmia”. In quest'ultimo caso il collegamento esiste in quanto le mamme greche, per far star buoni i loro bambini, descrivevano questa regina come un mostro capace di ingoiarli (come del resto fa il fiore di questa pianta quando un bombo entra nel tubo corollino in cerca del nettare). L'epiteto specifico purpureum deriva da porphýreos ed è stato dato per il particolare colore dell'infiorescenza.
Si ricorda inoltre che nelle classificazioni meno recenti la famiglia delle Lamiaceae viene chiamata Labiatae.
L'altezza del Lamium purpureum va dai 10 ai 20 cm. Le foglie, tutte lungamente picciolate, sono cuoriformi mentre l'apice è arrotondato. Lungo il fusto sono disposte in modo lasso, per lo più il fusto nella parte basale è nudo, e opposto a due a due, prive di stipole. Il bordo è grossolanamente dentato e sulla pagina inferiore sono presenti delle evidenti nervature. Il colore delle foglie è verde scuro sulla pagina superiore e tendente al rossastro in quella inferiore, mentre le foglie fiorali, progressivamente più piccole e ravvicinate, sono generalmente violacee e pelose. I delicati fiori sono invece color rosso porpora.
L'impollinazione è entomofila ossia tramite insetti, come api e in particolare bombi. In effetti la corolla di queste piante è sorprendentemente conformata alle dimensioni e struttura dei Bombi. Quando questi insetti cercano di entrare nel tubo corollino per raggiungere i nettari, con le loro vibrazioni scuotono le antere poste all'interno del labbro superiore. In questo modo fanno scendere e quindi aderire al loro dorso peloso il polline della pianta. Visitando poi un altro fiore, parte di questo polline andrà a cadere sullo stimma provocando così l'impollinazione e la successiva fecondazione.

### Periodo di fioritura
Da febbario a ottobre.

### Dove si trova
Il genere Lamium si compone di circa 20-30 specie gravitanti nella maggioranza dei casi attorno al bacino del Mediterraneo, una decina delle quali crescono spontanee in Italia. Ama i suoli limosi leggermente umiferi o sabbiosi, ricchi di elementi nutritivi, come prati, orti e lungo i sentieri, da 0 a 1500 m.s.l.m.

### Proprietà
Il lamio contiene vitamina C, mucillaggini ed altri nutrienti. Ha proprietà depurative a carico del fegato, diuretiche, astringenti, antiemorragiche, vulnerarie (per arrestare il sanguinamento di ferite), antispasmodiche, lenitive ed espettoranti (per contrastare l’eccesso di muco, in particolare le sommità fiorite in tisana). Il lamio è indicato per gli anemici ed utile in caso di diarree, emorragie e raffreddori.
Con il lamio realizzate infusi e decotti nella quantità di mezza manciata di pianta (sommità fiorite secche) per litro d’acqua ed un po’ di miele.

### Usi e curiosità
Se si prende un fiore, e staccato dalla piantina si succhia alla base, si apprezza un gradevole dolce sapore. Le foglie di questa pianta possono essere usate crude in insalata o lessate e condite come altre verdure, per l'impasto di gnocchi, pasta fresca, zuppe e torte salate. Il sapore della pianta cotta ricorda quello dell'ortica.
Anche i fiori del lamio sono commestibili ed essendo molto più dolci delle foglie, si prestano per fantastiche decorazioni edibili o per essere pastellati e fritti.
Esistono vari Lamium che si trovano facilmente ovunque, dal Lamium purpureum, Lamium maculata al Lamium album.
Appena spuntano in primavera, quasi sempre prima delle ortiche, è difficile riconoscerle, poichè le foglie quasi sempre verde tenero, a volte anche la presenza dei peletti, possono confondere. Ad uno sguardo attento, però, il fusto del lamium è quadrato, le foglie più piccole con nervature diverse, e l'odore differente, abbastnza sgradevole. A differenza delle ortiche le foglie, simili seppur più piccole, non sono urticanti e gli stoloni del lamio sono più sottili rispetto a quelli dell’ortica.

### Controindicazioni
Va usata con prudenza in quanto contiene delle tossine che in quantità rilevanti sono dannose all'uomo

### Tossicità
NO, vedi controindicazioni.

### Specie protetta
SI, in Molise.
