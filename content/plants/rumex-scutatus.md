---
title: Rumex scutatus
common_title: French sorrel / Buckler sorrel
summary: Il Rumex scutatus, detto anche romice scudato, fa parte della famiglia delle Polygonaceae.
hero: /content/plants/hero-rumex-scutatus.jpg
date: 2021-04-11
draft: false
toxic: false
protected: false
---
### Descrizione
Il Rumex scutatus, detto anche romice scudato, fa parte della famiglia delle Polygonaceae.
Il nome rumex deriva da rumex, giavellotto, lancia a causa della forma appuntita delle foglie, e scutatus da scutum, scudo, sempre riferito alla forma delle foglie.
Lo scutatus è una pianta perenne alta dai 15 ai 40 centimetri, con fusti prostrati e striscianti e rami ascendenti, di colore rossastro nella parte bassa.
Le foglie sono alterne e hanno la forma appunto di uno scudo, particolare che permette di identificare questa specie di Romice.
Alla sommità si trova l'infiorescenza costituita da una pannocchia di colore verdastro/rossastro. L'impollinazione avviene tramite il vento.

### Periodo di fioritura
Da maggio ad agosto.

### Dove si trova
La pianta si trova in Europa meridionale e nelle zone subsiberiane, mentre in Italia si espande su tutto il territorio. Cresce su terreni ghiaiosi e macereti dai 400 ai 2600 m.s.l.m.

### Proprietà
Oltre ad essere commestibile, il romice scudato possiede proprietà medicinali: è antiscorbutica, astringente, diuretica, lassativa e refrigerante.

### Usi e curiosità
Le giovani cime degli steli trovano uso in cucina, cotte o in insalata, per il loro gusto acidulo e rinfrescante.
In passato venivano considerati eduli anche i fusti striscianti, che una volta essiccati e torrefatti, divenivano un surrogato del caffè.

### Controindicazioni
Poco allergenica.

### Tossicità
NO

### Specie protetta
NO
