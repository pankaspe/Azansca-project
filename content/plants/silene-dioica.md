---
title: Silene dioica
common_title: Red campion / Red catchfly
summary: La Silene dioica, chiamata anche licnide o gittaione rosso, è una pianta erbacea perenne appartenente alla famiglia delle Caryophyllaceae.
hero: /content/plants/hero-silene-dioica.jpg
date: 2021-04-11
draft: false
toxic: false
protected: false
---
### Descrizione
La Silene dioica, chiamata anche licnide o gittaione rosso, è una pianta erbacea perenne appartenente alla famiglia delle Caryophyllaceae.
Il genere Silene comprende oltre 300 specie, per lo più erbacee, annue, bienni o perenni e in Italia se ne contano almeno una sessantina di spontanee.
Il nome del genere Silene si riferisce alla forma del palloncino del fiore: si racconta che il mitico padre adottivo e compagno di Bacco, Sileno, avesse una gran pancia rotonda, anche se questo nome può essere altresì connesso con la parola greca “sialon”, saliva, in riferimento alla sostanza bianca appiccicosa secreta dal fusto di molte specie del genere; dioico deriva invece dalla particolarità di avere i fiori unisessuali, quindi una pianta avrà o solo fiori maschili o solo fiori femminili.
La Silene dioica è alta fino ad 80 cm, pelosa, dal fusto poco ramoso, ascendente e fragile con pelosità patente. Sia il fusto che le foglie sono leggermente appiccicosi.
Le foglie sono pelose, in genere largamente lanceolate (se non ovali) e a disposizione opposta lungo il fusto.
I fiori sono di colore rosa intenso e l'impollinazione della pianta avviene tramite il vento e gli insetti. Infatti il nettare di questi fiori è molto ricercato da bombi, farfalle e diverse specie di falene.

### Periodo di fioritura
Da maggio ad agosto.

### Dove si trova
La Silene dioica è diffusa in Europa, Asia occidentale ed Africa settentrionale. In Italia si trova su tutta la penisola tranne le isole e la regione Puglia, dai 400 metri fin verso i 2300 metri di quota. Predilige gli ambienti umidi ed è nitrofila; gli habitat preferiti sono boschi riparati, prati grassi e pascoli concimati, saliceti, pioppeti, frassineti e ontaneti umidi.

### Proprietà.
Non si conoscno proprietà officinali certe, anche se gli usi della pianta nel tempo sono stati diversi.

### Usi e curiosità
Nella credenza popolare queste piante anticamente erano usate per curare i morsi di serpente triturandone i semi. È anche una pianta commestibile, anche se non molto conosciuta: nel nord-est, in una tipica ricetta popolare, viene usata come ripieno dei ravioli con la ricotta. Per quanto riguarda l'industria, dalle radici bollite di questa pianta si ricava il sapone.

### Controindicazioni
Nessuna.

### Tossicità
NO

### Specie protetta
NO