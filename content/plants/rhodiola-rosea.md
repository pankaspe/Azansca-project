---
title: Rhodiola rosea
common_title: Rhosenrot
summary: La Rhodiola rosea è una pianta succulenta appartenente alla famiglia delle Crassulaceae.
hero: /content/plants/hero-rhodiola-rosea.jpg
date: 2021-04-11
draft: false
toxic: false
protected: false
---
### Descrizione
La Rhodiola rosea è una pianta succulenta appartenente alla famiglia delle Crassulaceae.
Il nome Rhodiola deriva dal greco ῥόδιος rhódios roseo, per il colore rosato delle sue infiorescenze, e
rosea in rifeimento al profumo simile a quello della rosa.
La pianta è alta dai 20 ai 40 cm e i suoi numerosi fusti di consistenza carnosa nascono da un robusto rizoma. Le foglie sono appiattite, lanceolate e dentellate.
I fiori di colore giallo, arancione o rosso hanno un profumo molto gradevole, che richiama quello della rosa.

### Periodo di fioritura
Da giugno ad agosto.

### Dove si trova
Diffusa nella parte settentrionale dell'emisfero boreale, cresce in alta montagna e si trova sulle Alpi francesi, nei Pirenei e nei Vosgi, sulle Alpi dall'Italia alla Svizzera, in Germania, Svezia, Finlandia, Norvegia, Irlanda, Islanda e nord America.
Pianta che nasce sui suoli sabbiosi, rocciosi, freddi e secchi dei pendii siberiani, cresce su terreni silicei in zone ben esposte al sole, ad altitudini tra i 1500 fin oltre i 3000 metri di quota.
Si ricorda la raccolta consapevole di tale pianta, essendo le parti utili le radici, agire solo se in presenza di molti esemplari senza compromettere la sopravvivenza della specie.

### Proprietà
Possiede proprietà antiossidanti, dimagranti, dovute alla stimolazione di alcune lipasi in grado di accelerare la liberazione dei grassi dai tessuti di deposito per trasformarli in modo da essere facilmente sintetizzati, cioè "bruciati" per produrre energia; migliora la funzionalità cardiovascolare e gli stati depressivi, stimolando l'attività mentale e migliorando la capacità di concentrazione e la lucidità.
Il meccanismo d'azione dei costituenti di Rhodiola rosea (in particolare della rosavina che ha maggiore attività biologica) coinvolge direttamente la serotonina le cui funzioni sembrano essere legate anche al controllo dell'appetito, al sonno, al comportamento, all'umore, alla memoria e all'aumento della resistenza alla fatica.

### Usi e curiosità
Chiamata nelle zone di origine Rhosenrot che significa “radice d'oro”, l’uso della rhodiola ha una storia leggendaria. Il medico greco Dioscoride, già nel 77 a.C. parlò delle sue proprietà medicinali nel testo De Materia Medica; gli imperatori Cinesi usavano la radice per curare diversi disturbi e malattie; per migliorare il loro adattamento all’elevata altitudine, le popolazioni del Tibet la integravano nella propria alimentazione mentre i Siberiani la impiegavano per aumentare la resistenza alle basse temperature ambientali. In Siberia vi è un detto secondo il quale chi beve regolarmente il suo infuso vivrà per più di un secolo.
La radice, impiegata per migliorare le prestazioni fisiche e la resistenza immunitaria e in generale per migliorare lo stato di salute, veniva regalata sottoforma di bouquet alle coppie prima del matrimonio per favorire la nascita di bambini sani e siccome era ritenuta un potente stimolante, rientrava nella formulazione di diverse pozioni d’amore.
Della Rhodiola Rosea viene utilizzata la radice, dall’aspetto spesso e carnoso, che in infuso è indicata per contrastare lo stress psicofisico ed è un utile supporto in caso di intensa attività fisica o sportiva.
La dose suggerita per l’estratto secco di Rhodiola rosea è intorno ai 100-150 mg due volte al giorno. Se assunta sotto forma di integratore, si consiglia di assumerlo in corrispondenza dei pasti principali, meglio se a colazione o a pranzo.
Nei periodi di convalescenza può essere utilizzata per favorire la remissione e velocizzare i tempi di ripresa delle attività.
La Rhodiola Rosea è anche un rimedio femminile, poichè rappresenta un valido aiuto durante i cambiamenti dovuti alla menopausa, inibendo la ricaptazione di serotonina a sostegno dell’umore, agisce da antinvecchiamento e aumenta i livelli di resistenza.

### Controindicazioni
A dosaggi tra i 1,5-2 grammi di estratto (oltre cinque volte superiori quelli consigliati) può provocare irritabilità e insonnia.

### Tossicità
NO

### Specie protetta
NO
