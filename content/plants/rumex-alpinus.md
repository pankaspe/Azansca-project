---
title: Rumex alpinus
common_title: Alpine dock
summary: Il Rumex alpinus, a Macugnaga noto come lavazza e in Italia come Rabarbaro alpino, è un altro Rumex presente in valle della famiglia delle Polygonaceae.
hero: /content/plants/hero-rumex-alpinus.jpg
date: 2021-04-11
draft: false
toxic: false
protected: true
---
### Descrizione
Il Rumex alpinus, a Macugnaga noto come lavazza e in Italia come Rabarbaro alpino, è un altro Rumex presente in valle della famiglia delle Polygonaceae.
Anche per questa specie, il nome Rumex deriva da rumex, giavellotto, lancia, per la forma appuntita delle foglie, mentre
alpinus da Alpes, la catena montuosa delle Alpi, o alpino in senso lato, d'ambienti sulle alte montagne in qualsiasi continente.
Il fusto della pianta si presenta eretto, striato e ramoso, alto fino a 1 metro e 20, con foglie a lamina molto grande, ovata/rotonda, con la base con rientranza cuoriforme. I fiori sono riuniti in pannocchie terminali dense e allungate, il frutto è un achenio a tre spigoli.
Il rizoma, infine, è grosso e strisciante, dal quale si dipartono numerose radichette.

### Periodo di fioritura
Da giugno ad agosto.

### Dove si trova
La si trova abitualmente nei dintorni degli alpeggi, dove cresce rigogliosa tra i 1500 a 2300 m.s.l.m. sul terreno dove in passato stazionava il bestiame, rendendolo così saturo di composti nitrici e ammoniacali, situazione che perdura nel tempo anche dopo decenni di abbandono dei pascoli grazie proprio presenza di piante come la lavazza, che riciclano e restituiscono al terreno tali sostanze.

### Proprietà
La pianta ha proprietà diuretiche e lassative, ma va consumata in piccole quantità per il suo contenuto di acido ossalico.

### Usi e curiosità
Le foglie sono commestibili, usate cotte come gli spinaci, oppure fresche sotto forma di pesto o salsa da spalmare sul pane, conservando la parte del gambo, che può essere messa sotto sale e aceto. Il sapore è delicato, leggermente agro e con una grande croccantezza.
La sua piacevole acidità lo rende ideale anche per l’abbinamento con i formaggi.

### Controindicazioni
Sconsigliato il consumo a chi soffre di artriti e reumatismi.

### Tossicità
NO, vedi controindicazioni.

### Specie protetta
SI, a livello regionale, in Basilicata.