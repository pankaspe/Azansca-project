---
title: Leucanthemum vulgaris
common_title: Oxeye daisy/marguerite
summary: Il Leucanthemum vulgare, conosciuto da tutti come margherita diploide, è una pianta erbacea della famiglia delle Asteraceae comune in tutto il Paese.
hero: /content/plants/hero-leucanthemum-vulgaris.jpg
date: 2021-04-11
draft: false
toxic: false
protected: false
---
### Descrizione
Il Leucanthemum vulgare, conosciuto da tutti come margherita diploide, è una pianta erbacea della famiglia delle Asteraceae comune in tutto il Paese.
Il nome del genere Leucanthemum deriva da due parole greche, leukos (bianco) e anthemon (fiore) per il colore dei fiori, ligulati, simili a petali; l'epiteto specifico vulgaris da vúlgus, volgo, quindi molto comune.
Sono piante alte mediamente dai 30 cm fino a 1 metro. Sono piante con gemme poste al livello del suolo con fusto allungato.
Le poche foglie presenti sul fusto sono sia basali che caulinari a consistenza tenue, disposte in modo alterno.
Le infiorescenze sono formate da capolini terminali unici (o pochi). La struttura dei capolini è quella tipica delle Asteraceae: un peduncolo sorregge un involucro campanulato composto da più squame.
I frutti sono degli acheni ovali, bislunghi, neri e rigati di bianco.

### Periodo di fioritura
Da maggio a ottobre.

### Dove si trova
In Europa è presente fin nelle regioni settentrionali con areali che si estendono nel Caucaso e in Siberia, ad eccezione delle isole Svalbard.
In Italia è una specie comune ovunque, fino ai 1500 metri di altitudine; è però meno frequente al sud.
La margherita è una pianta che cresce spontanea nei prati, ai bordi delle strade, nei boschi radi e nei fossi, come nei campi e nelle colture.
Il substrato preferito è sia calcareo che siliceo con pH neutro e l'impollinazione è affidata a insetti come farfalle, farfalle notturne e api.

### Proprietà
Le proprietà di questa pianta sono antispasmodiche, soprattutto riguardo a spasmi muscolari, e rilassando anche il sistema nervoso, bechiche, in quanto calma la tosse, diaforetiche, poichè agevola la traspirazione cutanea, diuretiche, emmenagoga, regola cioè il flusso mestruale, toniche e infine vulnerarie, aiutando a guarire le ferite.

### Usi e curiosità
I germogli primaverili possono essere aggiunti alle insalate. Si possono consumare anche le radici, ma soprattutto i fiori sanno decorare piatti e insalate!

### Tossicità
NO

### Specie protetta
NO
