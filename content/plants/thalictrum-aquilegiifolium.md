---
title: Thalictrum aquilegiifolium
common_title: Siberian columbine meadow-rue / Columbine meadow-rue
summary: Il Thalictrum aquilegiifolium, conosciuto anche come pigamo colombino o pigamo con foglie di aquilegia, è una pianta perenne, dai delicati fiori rosati, appartenente alla famiglia delle Ranunculaceae.
hero: /content/plants/hero-thalictrum-aquilegiifolium.jpg
date: 2021-04-11
draft: false
toxic: true
protected: false
---
### Descrizione
Il Thalictrum aquilegiifolium, conosciuto anche come pigamo colombino o pigamo con foglie di aquilegia, è una pianta perenne, dai delicati fiori rosati, appartenente alla famiglia delle Ranunculaceae.
Il nome Thalictrum ha origine da Dioscoride, medico, botanico e farmacista greco che esercitò a Roma, e da Plinio, scrittore naturalista romano, che entrambi col termine thalictron alludevano probabilmente alla fioritura precoce di queste piante (thallein significa infatti rinverdire, mentre ictar vuol dire presto) oppure al colore verde chiaro dei teneri germogli; aquilegiifolium proviene dal genere Aquilegia e da folium, ossia foglia, a indicare la somiglianza delle foglie a quelle delle piante di aquilegie, un genere della famiglia delle Ranuncolaceae.
Le piante sono alte dai 40 centimetri ad oltre un metro e presentano radici sottili e rossastre; la parte aerea del fusto è eretta e ramificata con superficie striata e glabra e può avere delle sfumature bluastre o rossastre.
L'infiorescenza è di tipo corimboso e si compone di tanti piccoli fiori di colore bianco con tonalità rosa e violetto riuniti a mazzetti. Il frutto è formato da parecchi acheni stipitati (ossia con un piccolo supporto) a portamento pendulo.

### Periodo di fioritura
Da aprile a luglio.

### Dove si trova
L'area di origine del pigamo colombino è eurosiberiana. In Italia è comune sui rilievi, infatti si può trovare in tutte le nostre province alpine, ma è più raro in pianura e sulle isole. Anche nel resto delle Alpi è ovunque comune, in boschi di faggete e popolamenti a felci, ontaneti e saliceti. Il substrato preferito è sia calcareo che siliceo su terreno umido, dai 50 fino a 2400 m s.l.m.

### Proprietà
Come gran parte delle Ranunculaceae, è una pianta tossica.

### Usi e curiosità
Anticamente, secondo la medicina popolare, a queste piante venivano attribuite diverse proprietà medicamentose che oggi non vengono sfruttate perchè considerate tossiche e nocive alla salute umana. Può essere coltivata come pianta ornamentale dalla bellissima fioritura.

### Controindicazioni
Le radici di pigamo contengono macrocarpina, un colorante giallo tossico, una volta usato per colorare la lana. Anche il bestiame al pascolo evita di mangiare le foglie di questa pianta.

### Tossicità
SI

### Specie protetta
NO