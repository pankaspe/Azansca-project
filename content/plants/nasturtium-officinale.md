---
title: Nasturtium officinale
common_title: Watercress
summary: Il Nasturtium officinale, più comunemente conosciuto come crescione d'acqua, è una pianta perenne spontanea della famiglia delle Brassicaceae.
hero: /content/plants/hero-nasturtium-officinale.jpg
date: 2021-04-11
draft: false
toxic: false
protected: false
---
### Descrizione
Il Nasturtium officinale, più comunemente conosciuto come crescione d'acqua, è una pianta perenne spontanea della famiglia delle Brassicaceae.
Il nome proviene dal latino crescere, ed è conosciuta con numerosi altri nomi comuni: agretto, allegretto, erba da scorbuto, gressa, grisso e nasturzio acquatico.
Si riconosce la pianta dalle piccole e spesse foglie rotonde, di colore verde intenso, parte più raccolta per l'utilizzo in cucina e a scopo fitoterapico ed erboristico.
Le radici del Nasturtium officinale si trovano quasi sempre nell'acqua, mentre la parte apicale della pianta raramente supera i dieci centimetri ma può arrivare anche ai 70, e presenta in primavera dei piccoli fiorellini bianchi.

### Periodo di fioritura
Da aprile a luglio.

### Dove si trova
La pianta ha origini quasi in tutto il mondo. Cresce lungo lenti corsi d'acqua, stagni, in terreni semisommersi e acquitrinosi, possibilmente all'ombra, fino a quota 1500 m.s.l.m.

### Proprietà
Il Nasturtium è una discreta fonte di omega-3 e sono numerose le proprietà che gli vengono attribuite. La ricchezza di vitamine, soprattutto l'acido ascorbico, la rendono un ottimo antiossidante, utile come diuretico, digestivo ed espettorante; può essere utilizzato anche come antiscorbutico, depurativo, ipoglicemico, odontalgico, purgante, stimolante e stomachico.

### Usi e curiosità
Può essere consumato come condimento, mischiato all'insalata a cui conferisce un sapore leggermente acre e piccante, oppure sotto forma di pesto dall'inconfondibile sapore di limone. Le foglie sono un ottimo ripieno per i ravioli, che si accompagna egregiamente al formaggio, ancor più a quello di capra; i fiori, invece, colorano e insaporiscono le insalate.
In caso di cottura, attenzione che non sia prolungata, o l'evaporazione dei suoi principi attivi piuttosto volativi renderebbe la pianta non più utile.
Ad uso esterno i macerati dei semi e delle foglie pestati nel mortaio possono essere usati per proteggere e nutrire la pelle o per lavaggi tonificanti dei capelli.

Parlando di nasturzio spesso si confondono due piante differenti: il Nasturtium officinale, brassicacea appunto officinale e il Tropaeolum majus, una tropaeolacea il cui nome volgare è nasturzio.
Piante entrambe officinali ma molto diverse nell'aspetto, il Tropaeolum majus si distingue per le dimensioni delle foglie e la loro capacità idrorepellente, oltre che per i grandi fiori che possono essere di colore giallo e rosso. Trova impiego sia come repellente per gli afidi sia in ambito culinario, dove fiori, foglie e semi sono utilizzati. Il frutto del nasturzio, invece, può essere impiegato come surrogato del cappero.

### Controindicazioni
Nessuna

### Tossicità
NO

### Specie protetta
NO