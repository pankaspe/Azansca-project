---
title: Echium vulgare
common_title: Viper's bugloss / Viper's herb
summary: L'Echium vulgare, conosciuto anche come viperina azzurra o echio, è una pianta spontanea appartenente alla famiglia delle Boraginaceae.
hero: /content/plants/hero-echium-vulgare.jpg
date: 2021-04-11
draft: false
toxic: false
protected: false
---
### Descrizione
L'Echium vulgare, conosciuto anche come viperina azzurra o echio, è una pianta spontanea appartenente alla famiglia delle Boraginaceae. Il nome dell’erba viperina pare che derivi dal greco èchis che significa serpente o vipera, data la somiglianza del frutto alla testa di questo animale, ma anche perchè gli antichi consideravano questa pianta come curativa e protettiva rispetto ai morsi dei serpenti.
La pianta è erbacea e biennale, presenta un fusto eretto ramificato e peloso, alto fino a quasi un metro. Le foglie sono organizzate in rosetta basale, e sono ricoperte da setole e una morbida peluria. Quelle che formano la rosetta basale sono lanceolate, le cauline invece sono alterne. I fiori sono prodotti in infiorescenze a spiga, di colore variabile dal blu al rosso-rosaceo e con striature blu o rosse e rosa. Infine, la radice della pianta è a fittone.

### Periodo di fioritura
Da giugno a ottobre.

### Dove si trova
La viperina azzurra è diffusa in tutto il continente europeo. La si trova anche in Asia ed in America settentrionale, mentre in Italia è presente su tutta la Penisola, su terreni incolti e pascoli fino ai 1400 m.s.l.m. circa. Vegeta su terreni poveri, ai bordi dei sentieri, nei pendii e anche sui muri.

### Proprietà
Dalle proprietà diuretiche e depurative per quanto concerne l'azione sull'apparato escretore, a quelle emollienti, calmanti e antinfiammatorie sull'apparato respiratorio. Per uso esterno l'Echio ha ancora una valida azione come emolliente e antinfiammatorio su pelli arrossate e secche.

### Usi e curiosità
Oltre ad aiutarci a combattere la tosse consumando le foglie in infuso, come rimedio naturale agli inestetismi della pelle utilizzando i fiori freschi in impacchi, l'Echium vulgare è utilizzato per un delizioso miele, anche monoflorale. Per quanto concerne la cucina, invece, è apprezzato per i suoi fiori e foglie commestibili. Queste possono essere consumate anche crude in insalata, mentre i fiori impiegati secchi in decotti e infusi, o come decorazione di piatti e pietanze.

### Tossicità
NO

### Specie protetta
NO
