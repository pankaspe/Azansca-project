---
title: Adenostyles alliariae
common_title: Adenostyles alliariae
summary: L'Adenostyles alliariae, conosciuta anche come cavolaccio alpino, è una pianta erbacea perenne appartenente alla famiglia delle Asteraceae.
hero: /content/plants/hero-adenostyles-alliariae.jpg
date: 2021-04-11
draft: false
toxic: true
protected: false
---
### Descrizione
L'Adenostyles alliariae, conosciuta anche come cavolaccio alpino, è una pianta erbacea perenne appartenente alla famiglia delle Asteraceae.
Le foglie alla base del fusto sono grandi, intere e reniformi (a forma di rene o cuoriformi) di consistenza grassetta; il margine fogliare è dentato in modo acuto e irregolare.
L'infiorescenza è formata da densi corimbi di capolini portati da peduncoli pelosi. I fiori sono di colore rosa, rosso, purpureo e i frutti sono degli acheni striati sormontati da un pappo di peli denticolati.

### Periodo di fioritura
Da giugno ad agosto.

### Dove si trova
La si trova in tutta l'Europa meridionale e in Italia solo al Nord. Il suo habitat ideale è composto da zone con alte erbe boschive, pietraie e morene, ma anche zone ricche di felci, ontaneti e saliceti subalpini. Il substrato preferito è sia calcareo che siliceo (ricco di nitrati) e cresce a quote comprese tra i 1200-2000 metri sul livello del mare.

### Proprietà
La pianta è tossica per l'uomo ma può essere coltivata ad uso ornamentale.

### Usi e curiosità
È possibile la confusione con una pianta simile, l'Adenostyles alpina, detta anche cavolaccio verde, che si distingue per la mancanza delle orecchiette alla base del picciolo delle foglie cauline; anche questa specie è comunque tossica.

### Controindicazioni
L'Adenostyles allariae contiene alcaloidi come senecionina, seneciphyllina e spartioidina, per cui non è commestibile.

### Tossicità
SI

### Specie protetta
NO