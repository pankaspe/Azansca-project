---
title: Ajuga piramidalis
common_title: Pyramidal bugle
summary: L'Ajuga pyramidalis, o iva piramidale o ancora bugola piramidale, è una pianta erbacea e perenne appartenente alla famiglia delle Lamiaceae.
hero: /content/plants/hero-ajuga-piramidalis.jpg
date: 2021-04-11
draft: false
toxic: false
protected: false
---
### Descrizione
L'Ajuga pyramidalis, o iva piramidale o ancora bugola piramidale, è una pianta erbacea e perenne appartenente alla famiglia delle Lamiaceae.
Il termine Ajuga deriva dal prefisso privativo greco α- e da jugum, giogo, con probabile riferimento all'assenza del labbro superiore della corolla; pyramidalis, appunto, dall'aspetto della sua infiorescenza.
La pianta presenta gemme svernanti al livello del suolo, protette dalla lettiera o dalla neve e dotate di un asse fiorale eretto e spesso privo di foglie.
La parte aerea del fusto è eretta con superficie striata e arrossata, ricoperta da peluria, mentre le foglie sono progressivamente e regolarmente ridotte verso l'apice, dando l'aspetto piramidale da cui prende nome.
Le infiorescenze sono delle spighe formate da verticillastri composti di fiori e brattee sovrapposti, dal colore blu, violetto o celeste. La radice, infine, è fittonante.
Tutte le piante sono fortemente aromatiche, per la presenza di ghiandole contenenti olii eterici.
L'impollinazione è entomogama, avviene cioè tramite insetti.

### Periodo di fioritura
Da aprile a luglio.

### Dove si trova
Specie comune in Europa, in Italia si trova al Nord, sulle Alpi e su un areale disgiunto negli Abruzzi. Sugli altri rilievi europei collegati alle Alpi si trova nella Foresta Nera, Vosgi, Massiccio Centrale, Pirenei, Monti Balcani e Carpazi.
L'habitat tipico sono i prati aridi, pascoli soleggiati di montagna, praterie anche rocciose, con substrato preferito siliceo con pH acido, dai 1000 fino a 2400 m.s.l.m.

### Proprietà
Non si conoscono proprietà officinali della pianta.

### Usi e curiosità
Studi compiuti su una cultivar hanno evidenziato la presenza nella pianta di acido ferulico, un potente antiossidante, ed è stata inoltre oggetto di studio per un possibile utilizzo di pigmenti dell'Ajuga come coloranti alimentari.

### Controindicazioni
Non si hanno notizie circa l'uso alimentare della pianta.

### Tossicità
NO

### Specie protetta
NO
