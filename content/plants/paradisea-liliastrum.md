---
title: Paradisea liliastrum
common_title: St Bruno's lily
summary: La Paradisea liliastrum, conosciuta anche come paradisia, giglio di monte o giglio di San Bruno, è una pianta erbacea dal meraviglioso fiore bianco della famiglia delle Asparagaceae.
hero: /content/plants/hero-paradisea-liliastrum.jpg
date: 2021-04-11
draft: false
toxic: true
protected: true
---
### Descrizione
La Paradisea liliastrum, conosciuta anche come paradisia, giglio di monte o giglio di San Bruno, è una pianta erbacea dal meraviglioso fiore bianco della famiglia delle Asparagaceae.
L'etimologia del genere è dedicata al conte Giovanni Paradisi (1760-1826), presidente del Senato del Regno d'Italia napoleonico dal 1811 al 1813 e del Regio Istituto Italiano di Scienze, Lettere e Arti, che per primo la individuò nelle Alpi Giulie; quella specifica, liliastrum, allude alla somiglianza con le piante del genere Lilium.
La pianta presenta un ciuffo di foglie radicali, in numero variabile da 6 a 8, da cui emerge uno scapo eretto, cilindrico e glabro lungo dai 30 ai 60 cm.
L'infiorescenza è un lasso racemo terminale, con 5-10 fiori lungamente peduncolati. Il perianzio, nonchè l'insieme del calice e della corolla, ha la forma di uno stretto imbuto, costituito da due verticilli per sei tepali complessivi candidi e lanceolati.
Da un piccolo bulbo si origina una radice fascicolata.

### Periodo di fioritura
Da maggio a luglio.

### Dove si trova
La specie è diffusa sulle Alpi, sugli Appennini e dal Portogallo ai Pirenei. Vive su prati e pascoli alpini, predilige i pendii ripidi ed erbosi ben esposti al sole, in luoghi soleggiati dai 900 ai 1800 metri di quota, ma può arrivare fino ai 2500 m.s.l.m.

### Proprietà
Non sono conosciute proprietà relative alla pianta utili all'uomo.

### Usi e curiosità
Una curiosità riguardante questa pianta è che ha dato il nome al Giardino alpino Paradisia in Valle d'Aosta.

### Controindicazioni
Non commestibile.

### Tossicità
SI

### Specie protetta
SI, a livello regionale, in Val d'Aosta ed Emilia Romagna. Limiti stringenti alla raccolta anche in Lombardia.