---
title: Drosera rotundifolia
common_title: Common sundew
summary: La Drosera rotundifolia è una pianta cosmopolita della famiglia delle Droseraceae.
hero: /content/plants/hero-drosera-rotundifolia.jpg
date: 2021-04-11
draft: false
toxic: true
protected: true
---
### Descrizione
La Drosera rotundifolia è una pianta cosmopolita della famiglia delle Droseraceae.
Il nome Drosera deriva dal greco droserós, che presenta goccioline di rugiada; rotundifolia da rotundus, rotondo e da folium, foglia: con foglie di forma arrotondata.
È una pianta erbacea alta 10–20 cm, con foglie obovate e con un lungo picciolo, disposte a rosetta basale. È dotata di lunghi tentacoli con peli porporini che secernono mucillagine, nonchè piccole gocce di un liquido vischioso nel quale restano intrappolati piccoli insetti. I tentacoli si ripiegano sulla preda dopo la cattura, dandole il titolo di pianta carnivora. In realtà si potrebbe definire più precisamente insettivora, assicurandosi apporto di azoto dalle prede di insetti.

### Periodo di fioritura
Da aprile a settembre, in piccoli fiori bianchi.

### Dove si trova
È presente davvero in tutto il mondo, soltanto nell'emisfero settentrionale. In Italia un tempo era molto comune, oggi è rarissima ed è possibile trovarla lungo l'arco alpino e prealpino.
Predilige i luoghi umidi e paludosi, le torbiere e i pascoli umidi alpini con substrato acido, ad altitudini da 300 a 1600 m.s.l.m.

### Proprietà
La Drosera rotundifolia è utilizzata abitualmente in fitoterapia per le proprietà espettoranti, come calmante della tosse, nel trattamento di bronchiti croniche e nell'asma. Ha inoltre proprietà antibatteriche, antispasmodiche, oltre che decongestionanti.
Tutte le sue proprietà sono contenute nelle foglie, in particolare, una delle più conosciute è il droserone, la sostanza utilizzata come calmante per diverse tipologie di tosse.

### Usi e curiosità
Le parti utilizzate della drosera sono tutte le parti aeree che vengono raccolte d'estate. La drosera si usa fresca o essiccata in un luogo ventilato, caldo e buio. Con questa bellissima pianta si può fare un infuso utilizzato per la tosse e le infiammazioni in genere dell'apparato respiratorio, dimostrando anche una leggera proprietà antibiotica.
La drosera non viene usata in cucina a causa del suo sapore acido e amaro.

### Controindicazioni
Nell'uso popolare, il succo fresco della drosera viene utilizzato contro le verruche, ma bisogna applicarlo con accortezza, poiché la linfa delle foglie, a contatto con la pelle, può provocare irritazioni e arrossamenti.

### Tossicità
NO

### Specie protetta
SI, a livello regionale: in Liguria, Toscana e Trentino Alto Adige.
