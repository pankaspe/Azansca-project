---
title: Aconitum lycoctonum
common_title: Aconitum lycoctonum
summary: L'Aconitum lycoctonum è una pianta erbacea perenne appartenente alla famiglia delle Ranunculaceae
hero: /content/plants/hero-aconitum-lycoctonum.jpg
date: 2021-04-11
draft: false
toxic: true
protected: false
---
### Descrizione
L'Aconitum lycoctonum è una pianta erbacea perenne appartenente alla famiglia delle Ranunculaceae. Il nome del genere (“Aconitum”) deriva dal greco akòniton (pianta velenosa): la pianta infatti ha un'elevata tossicità.
Le foglie sono di forma arrotondata e la radice è di aspetto tuberoso.
Gli aconiti sono piante erbacee perenni la cui altezza può arrivare da 4 a 15 dm. La forma biologica è definita come emicriptofita scaposa, ossia sono piante con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie.

### Periodo di fioritura
Da luglio ad agosto inoltrato.

### Dove si trova
Il suo habitat naturale è rappresentato dai margini dei boschi (pioppeti, ontaneti, frassineti e betulleti) in luoghi erbosi ma anche sassosi, lungo sentieri e mulattiere, dai 300 fino ai 2100 m.s.l.m.

### Proprietà
Nella medicina popolare l'aconito veniva utilizzato per il trattamento delle nevralgie, delle mialgie, dei dolori reumatici, dell'emicrania e delle infiammazioni cutanee, ma non solo, la pianta veniva sfruttata anche come rimedio per contrastare disturbi quali gotta, artriti, paralisi facciali, infiammazioni, pleuriti, pericarditi, febbre, affezioni cutanee e come rimedio esterno per disinfettare le ferite.
Attualmente, l'unico utilizzo approvato dell'aconito è quello che riguarda il suo impiego all'interno della medicina omeopatica. In quest'ambito, viene impiegato in caso di palpitazioni, stati ansiosi, patologie infiammatorie acute, gastralgie e dolori addominali.

### Usi e curiosità
Nell’antichità era una delle piante più usate per avvelenare le frecce e le punte dei giavellotti prima delle battaglie, per avvelenare ed uccidere i nemici.

### Controindicazioni
L’aconitina è presente in dosi differenti in tutta la pianta, comprese le radici, le più pericolose; l’assunzione anche di una piccola dose può portare alla morte. La sostanza viene rapidamente assorbita dopo ingestione orale o anche per contatto dermico. Può infatti provocare fenomeni di irritazione e intossicazione lievi al solo contatto con la pelle; l’ingestione di soli 3 grammi, invece, può portare alla morte in poche ore.
L’azione è legata alla presenza degli alcaloidi dell’aconito, che colpiscono principalmente il cuore, il sistema nervoso centrale e quello periferico.

### Tossicità
ALTA

### Specie protetta
NO