---
title: Thymus longicaulis
common_title: Mediterranean Creeping Thyme
summary: Il Thymus longicaulis, sinonimo di Thymus serpyllum o timo a fascetti, è una pianta perenne della famiglia delle Lamiaceae.
hero: /content/plants/hero-thymus-longicaulis.jpg
date: 2021-04-11
draft: false
toxic: false
protected: false
---
### Descrizione
Il Thymus longicaulis, sinonimo di Thymus serpyllum o timo a fascetti, è una pianta perenne della famiglia delle Lamiaceae.
Il nome Thymus deriva dal greco thýmon, proprio il timo; longicaulis da longus, lungo e da caulis, gambo, fusto.
Queste piante arrivano ad un'altezza di 3-6 cm fino ad un massimo di 30 cm e si presentano legnose alla base, con gemme svernanti al suolo. Le porzioni erbacee seccano annualmente e rimangono in vita soltanto le parti legnose.
Le radici sono fascicolate e secondarie a partire dai nodi e presentano anche dei fittoni legnosi e contorti.
La parte aerea del fusto è strisciante e legnosa e la sua superficie è ricoperta da peli deflessi, ossia piegati verso il basso.
Le infiorescenze sono formate da alcuni fiori raccolti in verticilli spicati eretti, di color bianco rosato e ricchi di nettare ricercato dalle api.

### Periodo di fioritura
Da marzo ad agosto.

### Dove si trova
La pianta ha origini sud europee e in Italia è una specie comune su tutto il territorio, Sardegna esclusa. Sulle Alpi ha una distribuzione discontinua: su questa catena, fuori dall'Italia, si trova in Francia, Svizzera (cantoni Vallese e Grigioni), Austria e Slovenia.
Il suo habitat è composto di prati aridi e sassosi, muri e spesso rocce. Il substrato preferito è calcareo ma anche siliceo di terreni aridi, fino a 1600 m s.l.m.

### Proprietà
Il timo, in tutte le parti della pianta, è ricco di un fenolo, il timolo, famoso per le sue proprietà antibatteriche, espettoranti e per il suo caratteristico profumo.
Gli olii essenziali di timo sono un ottimo modo per accedere rapidamente e facilmente ai suoi benefici, consigliato nelle affezioni dell'apparato respiratorio, quali tosse o asma, visto che svolge una funzione espettorante.

### Usi e curiosità
Conosciuto fin dall'antico Egitto, dove insieme ad altri olii essenziali costituiva una sostanza base del processo di imbalsamazione, il timo possiede notevoli proprietà antisettiche, sia a livello gastrointestinale che nelle infezioni delle vie urinare.
Fresco è perfetto per fare tinture, thè, infusi, oppure per insaporire i piatti, ma si può anche lasciare essiccare per conservarlo a lungo.

### Controindicazioni
Il timo non ha effetti collaterali documentati.
La principale preoccupazione nell'uso di olio essenziale di timo è la possibilità di avere una reazione allergica, altrimenti è considerato sicuro e delicato da mangiare, applicare localmente o in aromaterapia.

### Tossicità
NO

### Specie protetta
SI, a livello regionale in Molise.