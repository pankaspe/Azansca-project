---
title: Alchemilla vulgaris
common_title: Common lady’s mantle
summary: L'Alchemilla vulgaris è una pianta erbacea perenne facente parte della famiglia delle Rosaceae.
hero: /content/plants/hero-alchemilla-vulgaris.jpg
date: 2021-04-11
draft: false
toxic: false
protected: false
---
### Descrizione
L'Alchemilla vulgaris è una pianta erbacea perenne facente parte della famiglia delle Rosaceae.
Il nome Alchemilla, a parere di Giuseppe Dalla Fior, deriva dall’arabo alkemelyck, alchimia, perché gli alchimisti impiegavano nella ricerca della pietra filosofale le stille d'acqua che si generano all'apice dei denti delle foglie. A. Coombes precisa che il modo in cui le foglie idrorepellenti respingono l’acqua era considerato magico; vulgaris da vúlgus, volgo, quindi molto comune.
La pianta ha un fusto eretto che può raggiungere i 40 cm di altezza, foglie con 7-10 lobi dentati, più o meno glabre e fiori piccoli di colore giallo-verde, che sbocciano in primavera.

### Periodo di fioritura
Tra giugno e settembre.

### Dove si trova
In montagna, in zone umide come nel sottobosco, in prati concimati o molto umidi. Frequente nelle zone alpine come a Macugnaga.

### Proprietà
Sembra che il nome Alchemilla derivi dalla parola latina alchemia, legata all’uso che facevano di questa pianta gli alchimisti per produrre l’oro.
Molto usata nella medicina popolare europea per dare sollievo ai dolori mestruali e per diminuire il flusso sanguigno.

### Usi e curiosità
In cucina, le foglie fresche vengono usate per insaporire le insalate verdi. Le foglie secche, invece, vengono messe in infusione, anche in aggiunta al the, per sfruttarne le proprietà astringenti, contro diarrea, colite, flusso mestruale abbondante o irregolare, e come rimedio per le problematiche connesse alla menopausa.
Per ottenere un infuso è necessario servirsi di foglie secche che devono essere lasciate in acqua per almeno 30 minuti.
Dopo averla filtrata, la bevanda può essere assunta con un dosaggio di due o tre tazze al giorno, preferibilmente lontano dai pasti.
Il decotto di Alchemilla, invece, si può utilizzare sulla pelle per impacchi che aiutano a donare tono ed elasticità alla cute e a combattere la comparsa delle smagliature.

### Controindicazioni
Non effettuarne un uso prolungato a causa della presenza di tannini: evitare in gravidenza e allattamento.

### Tossicità
NO, vedi controindicazioni.

### Specie protetta
NO
