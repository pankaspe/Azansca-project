---
title: Heracleum sphondylium
common_title: Hogweed
summary: L'Heracleum sphondylium, chiamata volgarmente panace, sedano dei prati, verzena o spondilio, è una pianta erbacea perenne della famiglia delle Apiaceae.
hero: /content/plants/hero-heracleum-sphondylium.jpg
date: 2021-04-11
draft: false
toxic: false
protected: false
---
### Descrizione
L'Heracleum sphondylium, chiamata volgarmente panace, sedano dei prati, verzena o spondilio, è una pianta erbacea perenne della famiglia delle Apiaceae.
Il nome del genere deriva dal greco "herákleion", in onore a Eracle, eroe della mitologia greca dotato di fisico possente e grande forza: il riferimento è alle dimensioni notevoli di alcune specie. Il nome specifico in greco significa “vertebra”, con riferimento al fusto con nodi ingrossati, simili a vertebre.
Il nome volgare di panace fa riferimento alle sue molteplici virtù terapeutiche, dunque una panacea.
Dalle radici rizomatose della pianta si erge un fusto scanalato con peli setolosi alto fino a 2 metri. Le foglie sono lobate e pennate con piccoli segmenti seghettati. I frutti sono ovali e glabri e i fiori bianchi o rosacei a ombrella.
Tutta la pianta emana un inteso odore aromatico.

### Periodo di fioritura
Da maggio a luglio.

### Dove si trova
La pianta ha origini eurasiatiche ed è diffusa nei prati e nei boschi, specialmente nelle zone montane fino a 2.500 m.s.l.m. ed è indicatrice di terreni ricchi di azoto.

### Proprietà
Definita in passato una panacea e rimedio per tutti i mali, l'Heracleum è ancora considerata una pianta aromatica, emolliente, antispasmodica, leggermente espettorante, ad azione tonica sulla digestione, sedativa, ipotensiva, ossia che provoca l’abbassamento della pressione arteriosa, e infine uno stimolante afrodisiaco e paragonata al Ginseng. È ricca in calcio, fosforo (più del Tarassaco) e magnesio.
Per uso interno è rinomata contro laringiti e bronchiti. Ottima mellifera.

### Usi e curiosità
L'infuso della radice e delle foglie era noto già nell'antico Egitto per combattere impotenza e frigidità; nel Rinascimento la pianta era conosciuta per combattere le crisi depressive; tutt'oggi, in Europa orientale, si fanno fermentare le foglie per ottenere una sorta di birra.
Si può preparare come infuso, decotto o tintura madre. Le foglie bollite sono un ottimo sostituto dello spinacio, con un leggero retrogusto di carota. Si può usare in torte salate o come contorno, condito con olio e limone, oppure crudo in insalata.
I semi possono essere fatti macerare in alcool per preparare un gradevole liquore.
Facendo macerare i semi in alcool è possibile ottenere un liquore, dal gusto gradevole. mentre i piccioli vengono distillati da soli o con i mirtilli, per ricavarne una specie di grappa.

### Controindicazioni
Alcune persone sono particolarmente sensibili al contatto con questa pianta, che può provocare arrossamenti o vesciche dopo l’esposizione alla luce solare, a causa del bergaptene, una furanocumarina che può provocare una leggera fotosensibilità.

### Tossicità
NO

### Specie protetta
NO
