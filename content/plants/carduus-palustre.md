---
title: Carduus palustre
common_title: Marsh thistle
summary: Il cardo di palude, detto anche Cirsium palustre, appartiene alla famiglia delle Asteraceae.
hero: /content/plants/hero-carduus-palustre.jpg
date: 2021-04-11
draft: false
toxic: false
protected: true
---
### Descrizione
Il cardo di palude, detto anche Cirsium palustre, appartiene alla famiglia delle Asteraceae.
Il nome Cirsium deriva dalla parola greca kirsos, ossia varice, ingrossamento delle vene: questa patologia veniva un tempo curata proprio con piante appartenenti a questo genere. Palustre deriva invece da pálus, palude, a indicare l'habitat della pianta. Il nome italiano “cardo” è abbastanza generico in quanto nel linguaggio comune si riferisce a diversi generi e specie di piante, tra cui questa.
Si presenta come un'alta pianta erbacea a ciclo biennale, molto spinosa, dal fusto eretto, semplice e lievemente ricurvo all’apice per il peso dei fiori, di colore violaceo celeste; le foglie sono oblunghe con lobi triangolari terminanti in una spina. Il margine delle foglie è dentato e molto pungente.
L'mpollinazione è affidata a farfalle, farfalle notturne e api.

### Periodo di fioritura
Tra giugno e settembre.

### Dove si trova
Si può trovare in tutta Europa (sia nelle Alpi che sugli altri rilievi europei), in Asia Settentrionale e in Africa Settentrionale.
In Italia è una pianta comune, ma in modo discontinuo, sulle Alpi e sull'Appennino settentrionale.
Come fa intuire il nome, la possiamo incontrare su prati umidi, acquitrini e torbiere e comunque nei luoghi a mezza ombra e possibilmente vicini a sorgenti d'acqua. Si trova anche al margine di boschi o radure boschive. Questa specie è indifferente al pH del suolo, per cui ama il substrato sia calcareo che siliceo.

### Proprietà
È una pianta infestante che può creare estese zone impenetrabili, ma con la giusta pazienza può essere raccolta e utilizzata in cucina.

### Usi e curiosità
Foglie e fiori possono infatti essere consumati: i giovani germogli cotti e i gambi (opportunamente pelati) si possono mangiare come gli asparagi.
Dai semi, inoltre, si può ricavare dell'olio.

### Tossicità
NO

### Specie protetta
SI, a livello regionale in Molise.
