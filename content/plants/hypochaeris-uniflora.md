---
title: Hypochaeris uniflora
common_title: Hypochaeris uniflora
summary: L'Hypochaeris uniflora, conociuta anche come costolina alpina o erba porcellina, è una pianta appartenente alla famiglia delle Asteraceae.
hero: /content/plants/hero-hypochaeris-uniflora.jpg
date: 2021-04-11
draft: false
toxic: true
protected: false
---
### Descrizione
L'Hypochaeris uniflora, conociuta anche come costolina alpina o erba porcellina, è una pianta appartenente alla famiglia delle Asteraceae.
L'etimologia del nome del genere sembra derivare dal greco hypo, sottoterra, e choeros, maiale, proprio perchè i maiali sono ghiotti di tali radici; uniflora da ūnus, uno e da flóris, fiore, avendo un solo fiore diversamente da altre specie congeneri.
Si tratta di una pianta erbacea e perenne, dell'altezza di 30 cm fino a 50 cm, cosparsa da grosse setole rivolte verso il terreno.
La pianta possiede gemme svernanti al livello del suolo e protette dalla lettiera o dalla neve, con foglie disposte a formare una rosetta basale e delle piccole foglie cauline.
Lo scapo è eretto e semplice: sulla sua sommità, infatti, si trova un unico grande fiore giallo, tipico della specie. La radice, infine, è a fittone.

### Periodo di fioritura
Da giugno a settembre.

### Dove si trova
La pianta è tipicamente alpina: si trova sporadicamente sulle Alpi Balcaniche e sui Carpazi, mentre in Italia è presente su tutto l'arco alpino al limite della vegetazione arborea, dai 1800 ai 2600 m.s.l.m.
Predilige praterie e pascoli a substrato acido, ammesso che siano umidi, anche se a basso contenuto nutrizionale.

### Usi e curiosità
L'utilizzo dell'uomo di queste piante si limita solitamente all'ambito decorativo. Si possono però ricordare la specie Hypochieris scorzonerae, che per le sue proprietà diuretiche è molto usata in Cina, e la specie Hypochaeris radicata, individuabile ad altitudini minori (fino ai 1400 m.s.l.m.), usata per le sue proprietà foraggere, poichè amata dalle mucche da latte e dai maiali, i quali ne prediligono la radice. Anche in cucina l'Hypochaeris uniflora trova però il suo impiego: può essere infatti mangiata cruda o cotta, i fiori colorano le frittate e le radici sono un succedaneo del caffè.

### Tossicità
NO

### Specie protetta
NO
