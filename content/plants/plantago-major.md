---
title: Plantago major
common_title: Large plantain / Broadleaf plantain
summary: La Plantago major, detta piantaggine maggiore o anch'essa, come la Plantago lanceolata, lingua di cane, è una pianta erbacea perenne appartenente alla famiglia delle Plantaginaceae.
hero: /content/plants/hero-plantago-major.jpg
date: 2021-04-11
draft: false
toxic: false
protected: false
---
### Descrizione
La Plantago major, detta piantaggine maggiore o anch'essa, come la Plantago lanceolata, lingua di cane, è una pianta erbacea perenne appartenente alla famiglia delle Plantaginaceae.
Il nome Plantago deriva da plánta, pianta del piede, per la sua somiglianza a tale parte del corpo, e major come comparativo di magnus, grande, maggiore, rispetto ad altre specie delle stesso genere.
Sono piante reperibili quasi tutto l'anno, che raggiungono i 30 cm di altezza, con foglie disposte a formare una rosetta basale dal portamento appressato al suolo. I bordi della foglia, soprattutto verso la base della foglia, sono irregolarmente dentati e la superficie fogliare è percorsa da 5 a 7 evidenti venature parallele.
Anche qui le infiorescenze sono delle spighe composte da fiori riuniti in gran numero, fino a 20.
Il colore delle antere, ossia la parte terminale degli stami, è violaceo o bianco e l'impollinazione della pianta, come per la specie lanceolata, avviene tramite vento e insetti.

### Periodo di fioritura
Da febbraio a settembre.

### Dove si trova
La specie è presente in tutta l'Europa centrale e settentrionale e in Asia, mentre in America si è facilmente naturalizzata, essendo considerata pianta infestante. Cresce nei prati, negli orti e lungo i sentieri, spesso su terreni ben battuti e calpestati, fin verso i 1500 metri di quota.
Il substrato preferito è calcareo ma anche siliceo con pH neutro.

### Proprietà
Le proprietà attribuibili alla pianta sono antinfiammatoria, diuretica, depurativa e cicatrizzante.

### Usi e curiosità
Come visto, i benefici apportati dalla Major sono simili alla P. lanceolata e alle altre specie della famiglia: veniva usata anticamente contro infiammazioni come emorroidi e malattie dell'apparato respiratorio, contro l'anemia e come potente cicatrizzante. In erboristeria, infatti, le foglie fresche, che contengono mucillatannino, polisaccaridi e polifenoli, tritate e bendate sopra la ferita o l'ustione, favoriscono una rapida guarigione e bloccano le emorragie. Le foglie vengono utilizzate anche per le loro proprietà astringenti.
Infine in cucina le foglie cotte, come pure i semi, sono edibili.

### Controindicazioni
Nessuna

### Tossicità
NO

### Specie protetta
NO