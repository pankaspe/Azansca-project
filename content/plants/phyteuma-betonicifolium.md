---
title: Phyteuma betonicifolium
common_title: Rampion
summary: ll Phyteuma betonicifolium, detto comunemente raponzolo montano, è una pianta erbacea perenne appartenente alla famiglia delle Campanulaceae.
hero: /content/plants/hero-phyteuma-betonicifolium.jpg
date: 2021-04-11
draft: false
toxic: false
protected: false
---
### Descrizione
ll Phyteuma betonicifolium, detto comunemente raponzolo montano, è una pianta erbacea perenne appartenente alla famiglia delle Campanulaceae.
L'etimologia del nome Phyteuma deriva dal greco φύτευμα, ossia ciò che è piantato; betonicifolium, invece, dalla somiglianza con le foglie di Betonica.
La pianta può superare i 70 centimetri di altezza e presenta foglie basali lanceolate e con bordi dentellati che formano una rosetta. L'infiorescenza è allungata e di color azzurro-violetto.
L'impollinazione del Phyteuma betonicifolium avviene tramite api e farfalle anche notturne. In queste piante è presente un particolare meccanismo a "pistone": le antere formano un tubo nel quale viene rilasciato il polline raccolto successivamente dai peli dallo stilo che nel frattempo si accresce e porta il polline verso l'esterno.

### Periodo di fioritura
Da maggio ad agosto.

### Dove si trova
Se in Italia la si trova comunemente, ma soltanto al Nord sulle Alpi, anche all'estero si trova solo sulla suddetta catena montuosa in Francia, Svizzera e nei Länder sud-occidentali dell'Austria.
L'habitat tipico per questa pianta sono i prati montani e subalpini, i pascoli, i margini erbacei, le pinete, i gineprai e i faggeti. Il substrato preferito è siliceo con pH acido fin verso i 2400 m.s.l.m.

### Proprietà
Tutte le parti della pianta sono commestibili e hanno un sapore che spazia tra la nocciola e il coriandolo.
Una particolarità che la rende più facilmente riconoscibile al momento della raccolta delle tenere foglie, quando ancora non è presente il fiore, è la presenza di lattice nel fusto della pianta. É vagamente confondibile, altrimenti, con le foglie di Viola, che è comunque una pianta commestibile.

### Usi e curiosità
Apprezzatissima in cucina, le giovani foglie possono essere consumate crude in insalate oppure sbollentate, in aggiunta a zuppe e vellutate daranno un tono dolciastro alle pietanze.
Gli steli e i fiori possono essere cotti o aggiunti alle frittate, e soprattutto i fiori, se raccolti ancora chiusi, si mantengono più facilmente e danno un tocco di colore e sapore ai piatti!

### Controindicazioni
Nessuna

### Tossicità
NO

### Specie protetta
NO