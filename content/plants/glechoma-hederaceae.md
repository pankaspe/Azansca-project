---
title: Glechoma hederaceae
common_title: Ground ivy
summary: La pianta di Glechoma hederaceae, detta anche edera terrestre, è una piccola perenne erbacea appartenente alla famiglia delle Lamiaceae.
hero: /content/plants/hero-glechoma-hederaceae.jpg
date: 2021-04-11
draft: false
toxic: false
protected: true
---
### Descrizione
La pianta di Glechoma hederaceae, detta anche edera terrestre, è una piccola perenne erbacea appartenente alla famiglia delle Lamiaceae.
Il nome generico Glechoma può essere tradotto dal greco glechon, “puleggio”, col quale normalmente si indica una varietà di menta; l'epiteto specifico si riferisce alla somiglianza con l’edera, soprattutto per la forma delle foglie o il portamento rampicante.
L'altezza delle piante varia da 10 a 30 cm; erbacee e perenni, hanno gemme che svernano al livello del suolo, protette dalla lettiera o dalla neve. Sono striscianti e per questo formano dei bellissimi prati fioriti, oltre ad arrampicarsi spesso sugli alberi, danneggiandone la corteccia e compromettendo la loro vita.
Il fusto è a sezione quadrangolare, radicante ai nodi dai quali possono spuntare o dei rametti eretti con dei fiori, oppure altri fusti con portamento strisciante dai quali l'anno seguente potranno generarsi altri rami fertili, quindi con fiori. La base dei fusti è violacea e la consistenza delle foglie è molle, mentre i fiori sono labiati di color blu, violetto o celeste.
L'impollinazione avviene tramite insetti tipo imenotteri e raramente lepidotteri.

### Periodo di fioritura
Da marzo a giugno.

### Dove si trova
Ha origine in zone circumboreali e in Italia questa specie è spontanea nei boschi e nei prati del centro e del nord, in particolare sull'arco alpino ha carattere quasi infestante.
Il suo habitat è umido, si trova infatti sul bordo dei boschi, in prati incolti e freschi, ma anche in pioppeti, ontaneti, frassineti umidi e saliceti arborei. Il substrato preferito è sia calcareo che siliceo.
Si possono trovare dalla zona collinare fino a quota 1400 m.s.l.m.

### Proprietà
Le proprietà dovute ai principi attivi contenuti nelle sue foglie e nelle sue bacche sono molteplici: antiflogistica, astringente, calmante riguardo al dolore, digestiva, diuretica, febbrifuga, stimolante, tonica, vermifuga e infine aperitivo, ossia stimolante l'appetito e la digestione.
La medicina non convenzionale consiglia di assumere gli estratti d’edera per ridurre i problemi del fegato, della milza e della cistifellea, e per aiutare il corpo a gestire l’artrite, i reumatismi e i vari disturbi articolari.
Ad uso esterno, l’olio di edera terrestre viene applicato per curare ustioni, cellulite, infiammazioni, ulcere, dolori reumatici e nevralgie.
Gli estratti di Glechoma sono utilizzati in omeopatia per la congestione delle vie respiratorie, liberandole dal catarro e riducendo l’infiammazione cronica ai bronchi, portando anche una buona quantità di saponine, che sono responsabili per l’azione preventiva sugli stati infiammatori della cavità orale e dell'apparato respiratorio.
Ad uso interno, l’estratto delle foglie di edera terrestre contribuisce anche ad aumentare l’ossigenazione dei polmoni, prevenendo asma, bronchite ed altri problemi che affliggono l'apporto di ossigeno all’organismo.

### Usi e curiosità
Il decotto di Glechoma veniva utilizzato nella detersione delle piaghe mal cicatrizzate ed insieme ad altre piante entrava nella composizione del The svizzero indicato per ogni tipo di trauma, particolarmente per le cadute.
In cucina, invece, l'edera terrestre può essere un ottimo condimento aromatizzante, da aggiungere appunto al thè. I suoi fiori non hanno un profumo particolarmente percettibile, ma risultano abbondanti di nettare prelibato per le api, dal quale ricavano rifornimento di cibo durante l'avanzare dell’autunno.

### Tossicità
NO

### Specie protetta
NO
