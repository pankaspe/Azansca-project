---
title: Pinguicula vulgaris
common_title: Butterwort
summary: La Pinguicula vulgaris, detta anche erba unta comune o pinguicola comune, è una pianta carnivora perenne appartenente alla famiglia delle Lentibulariaceae.
hero: /content/plants/hero-pinguicula-vulgaris.jpg
date: 2021-04-11
draft: false
toxic: false
protected: true
---
### Descrizione
La Pinguicula vulgaris, detta anche erba unta comune o pinguicola comune, è una pianta carnivora perenne appartenente alla famiglia delle Lentibulariaceae.
Il nome Pinguicula deriva dal pinguis, ossia grasso, unto e da culex, zanzara, in riferimento alle foglie untuose(da cui il nome volgare di erba unta) che catturano zanzare e altri piccoli insetti.
Vulgaris da vúlgus, volgo, nonchè molto comune.
La pianta raggiunge l'altezza di 3-16 cm, ha foglie da ovate a oblunghe, dotate di ghiandole secernenti una sostanza vischiosa, difficilmente visibile ad occhio nudo, a differenza delle Drosere, che invece mostrano grandi goccie trasparenti. Quando un insetto vi si posa, questa lo trattiene, e come altre piante che si nutrono di insetti, la Pinguicula vulgaris estrae sali minerali, specialmente nitrati e fosfati, dalle prede che digerisce. Da un esame microscopico delle foglie si è contato che ogni centimetro quadrato ha ben 25.000 ghiandole digestive!
Il fiore, infine, è di un grazioso color porpora o bianco e ha la forma di un imbuto.

### Periodo di fioritura
Da aprile a luglio.

### Dove si trova
È diffusa in quasi tutti i paesi dell'Europa, in Russia, in USA e in Canada. Nativa di regioni con inverni rigidi, in Italia è scomparsa quasi ovunque in seguito alla progressiva distruzione dell'habitat (bonifiche, captazione di sorgenti e falde), ma risulta ancora abbastanza diffusa ad altitudini montane e subalpine lungo le Alpi. L'ambiente prediletto è umido, come torbiere, prati permanentemente umidi e sorgenti. Cresce inoltre preferibilmente su un substrato acido, fino ai 2000 metri di quota.

### Proprietà
La pianta ha proprietà antispasmodiche, bechiche, cicatrizzanti, emollienti e febbrifughe.

### Usi e curiosità
In passato, era talvolta usata per cagliare il latte, e si diceva che il burro ottenuto da una mucca che avesse mangiato questa pianta fosse buono per i neonati. Il suo succo, infatti, contiene un enzima simile alla rennina dello stomaco dei giovani ruminanti, che fa coagulare il latte. Si pensava anche che questa pianta proteggesse la gente dalle streghe.
La mucillagine secreta dalle foglie ha delle buone proprietà antibatteriche che le permette di non far marcire le prede che sta digerendo sulle proprie foglie. Questa particolarità è nota sin dall’antichità e nel nord Europa si usava applicare queste foglie sulle ferite delle vacche per evitare le infezioni e accelerarne la guarigione.

### Controindicazioni
Non commestibile

### Tossicità
NO

### Specie protetta
SI, a livello regionale, in Liguria, Emilia romagna, Trentino Alto Adige e Abruzzo.