---
title: Genista tinctoria
common_title: Dyer's greenweed / Dyer's broom
summary: La Genista tinctoria, o ginestra minore, dei tintori, ginestrella o bacellina, è una pianta arbustiva appartenente al genere Genista, famiglia delle Fabaceae.
hero: /content/plants/hero-genista-tinctoria.jpg
date: 2021-04-11
draft: false
toxic: true
protected: false
---
### Descrizione
La Genista tinctoria, o ginestra minore, dei tintori, ginestrella o bacellina, è una pianta arbustiva appartenente al genere Genista, famiglia delle Fabaceae.
Il termine genista si deve al latino, alla ginestra cui fanno riferimento Plinio, Virgilio e altri; potrebbe però anche derivare dal celtico gen, cespuglio, o da genû, ginocchio, in relazione alla nodosità dei suoi fusti e alla loro flessibilità. Tinctoria deriva invece, come si può intuire, da tíngo, tingere le stoffe.
Queste piante, alte fino a circa 50 centimetri, hanno fusti legnosi solo alla base, generalmente di piccole dimensioni, con diverse ramificazioni ascendenti che portano dei fiorellini giallo dorati raccolti in grappoli terminali. Il frutto è un legume appiattito con semi verdi.

### Periodo di fioritura
Da aprile a luglio.

### Dove si trova
La ginestra minore è originaria dell’Europa e dell’Asia settentrionale ed è spontanea su tutto il territorio italiano, escluse le regioni Sicilia e Sardegna. Individuabile sia in ambiente mediterraneo collinare ma anche facilmente montano, in radure di boschi di querce, lecci e pini, o zone prevalentemente aride ai margini dei boschi e delle brughiere, fino a quota 1800 m.s.l.m.

### Proprietà
Pianta officinale tintoria conosciuta e utilizzata già ai tempi dei romani, contiene un isoflavone, la genisteina, isolato nel 1899, il cui nome deriva appunto dal genere della pianta.
Esso ha proprietà tintorie, si trova nei fiori della pianta e dà pigmenti di colore giallo pulcino di buona stabilità, usati in passato per tingere la lana, il lino ed il cotone.
Mischiando la genista con le foglie della Isatis tinctoria, dal colore azzurro-indaco, veniva prodotto un verde grigiastro molto stabile.

### Usi e curiosità
Oltre che per le sue proprietà coloranti, intorno al 1300 veniva anche utilizzata come rimedio per la gotta, le infiammazioni di sciatica e i reumatismi.
Al giorno d’oggi la pianta è per lo più coltivata a scopo ornamentale, per via della sua brillante fioritura o per il rimboschimento dei terreni degradati.
È possibile confonderla con la Genista germanica, la quale si distingue per la presenza di robuste spine sui fusti lignificati.

### Controindicazioni
La pianta è tossica.

### Tossicità
SI

### Specie protetta
NO
