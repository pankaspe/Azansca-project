---
title: Peucedanum ostruthium
common_title: Masterwort
summary: La pianta di Peucedanum ostruthium, comunemente detta imperatoria, è erbacea e perenne, appartenente alla famiglia delle Apiaceae.
hero: /content/plants/hero-peucedanum-otruthium.jpg
date: 2021-04-11
draft: false
toxic: false
protected: false
---
### Descrizione
La pianta di Peucedanum ostruthium, comunemente detta imperatoria, è erbacea e perenne, appartenente alla famiglia delle Apiaceae.
Pianta dall’intenso aroma, che ricorda quello del sedano e dell’angelica, è glabra, a radice tuberosa, con fusto eretto 40–80 cm, scarsamente ramoso sulla parte superiore, con rami alterni ed i più alti opposti.
Le foglie sono di colore verde acceso sulla pagina superiore e di verde pallido sulla pagina inferiore, un po' ruvide sulle nervature.
I fiori bianchi o rosei si riconoscono subito, hanno un forte odore aromatico e sono raccolti in grandi ombrelle.
I frutti sono appiattiti e hanno acheni.

### Periodo di fioritura
Da giugno ad agosto.

### Dove si trova
Originaria dell'Europa centrale e meridionale, si trova nei prati e nei boschi freschi montani, sulle Alpi o sugli Appennini, fino ai 2500 metri di quota.

### Proprietà
Costituenti la pianta di imperatoria sono olio essenziale (pinene, limonene, fellandrene), tannini, amidi, resine, gomma e una sostanza cumarinica, la imperatorina.
L’imperatoria ha molteplici virtù terapeutiche, che ne fanno una delle cure fitoterapiche più utilizzate. Ha proprietà espettoranti, sudorifere, stomachiche, antispastiche e aperitive. Diviene un ottimo rimedio contro bronchite, punture di insetti, patologie gastro-intestinali (in particolar modo meteorismo e costipazione), emicrania, mal di denti, catarro, stimola l'appetito.

### Usi e curiosità
In cucina, dell’erba imperatoria si utilizzano le foglie più giovani e morbide. Fresche in insalata o cotte e impiegate per realizzare ripieni di ravioli, cannelloni o lasagne, possono arricchire anche frittate e polpette di verdure.
Il rizoma essiccato può essere impiegato per aromatizzare il vino, per preparare liquori o bevande dalle proprietà toniche. Dalle radici lasciate fermentare, si può ottenere un’acquavite dal sapore molto particolare.
É l'infuso della radice della pianta che viene adoperato, infine, per stimolare l’appetito.

### Controindicazioni
Nessuna

### Tossicità
NO

### Specie protetta
NO